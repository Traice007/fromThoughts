# fromThoughts — Positionering

*Laatste update: februari 2026*

> Dit is een levend document. Pas de kernzin aan op basis van wat landt in gesprekken — noteer onderaan welke versie het beste werkt en waarom.

---

## De kernvraag die dit document beantwoordt

Als iemand vraagt "wat is fromThoughts en wat doet het?" — wat zeg je dan?

---

## Het probleem met de huidige uitleg

De neiging is om het product uit te leggen: "een AI-platform voor revenue operations." Niemand weet wat dat is. En niemand vraagt wat het *is* — ze willen weten wat er *verandert* voor hen.

De formule die werkt: **[Wie] + [Probleem] + [Wat verandert]**

---

## De kernpositionering

### Eén zin

> **fromThoughts is het denken dat een goede Sales Manager meebrengt — zonder dat je er een hoeft aan te nemen.**

Een Sales Manager doet meer dan reps aansturen. Hij vertaalt de strategie naar een weekplan, bepaalt de forecast, kijkt welke deals echt zijn, coacht de rep, en bouwt het systeem dat de sales functie draaiende houdt. fromThoughts levert die laag — voor founders die dat budget nog niet hebben.

### Waarom "Sales Manager" en niet "VP of Sales"

Een VP of Sales is een strategische hire voor bedrijven die al een sales team hebben. Een Sales Manager is de eerste echte leider van het sales proces — hij zorgt dat de machine draait. Voor een founder met één of twee reps is dat de juiste referentie. De taken die fromThoughts invult:

| Wat een Sales Manager doet | Hoe fromThoughts dit levert |
|---|---|
| Vertaalt strategie naar operationeel weekplan | Weekly Brief met prioriteiten voor founder + rep |
| Bepaalt forecast en pipeline realiteit | Pipeline reality verdict — welke deals zijn echt |
| Coacht de rep op specifieke deals | Opportunities board met concrete volgende stappen |
| Herkent patronen die de founder niet ziet | Structurele observatie per maand |
| Kwalificeert en stuurt het sales proces | OKR-framework gekoppeld aan funnel data |
| Rapporteert aan founder/board | Health Score en maandelijkse strategiesessie |

---

## De analogie die het snelst landt

### Personal trainer

> "Je kunt ook zelf naar de sportschool gaan en maar wat doen. Maar een personal trainer kijkt naar wat je doet, zegt wat werkt en wat niet, en geeft je elke week een plan. fromThoughts is dat — maar voor sales."

**Waarom deze analogie werkt:**
- Iedereen begrijpt wat een personal trainer doet
- Het impliceert dat jij het werk nog steeds doet — de founder blijft sturen
- Het legt uit waarom je er één nodig hebt: niet omdat je het niet kunt, maar omdat je te dicht op het proces zit om het objectief te zien
- Het positioneert de verhouding correct: de trainer heeft expertise, de atleet heeft eigenaarschap

---

## Uitleg per situatie

### Op een verjaardag of bij vrienden (30 seconden)
> "Ik help B2B founders met hun eerste salesrep. De meeste founders nemen iemand aan en verwachten dat die persoon het zelf uitzoekt — maar die rep weet niks. Ik zorg dat er een systeem is dat die persoon van dag één kan uitvoeren, en dat de founder elke week weet waar ze op moeten focussen."

### In een serieus gesprek met een founder (één zin)
> "fromThoughts vertelt jou en je salesrep elke week precies waar jullie op moeten focussen — zodat jij stopt met elke deal zelf te sluiten."

### Als iemand vraagt 'maar wat doet het dan echt?' (twee zinnen)
> "Ik kijk elke week mee in je pipeline, zeg welke deals echt zijn en welke niet, en geef jou en je rep een prioriteitenlijst. Dat is wat een goede Sales Manager doet — maar dan voor founders die dat budget nog niet hebben."

### In het Engels
> "fromThoughts is the thinking a Sales Manager would bring, without hiring one. Every week we tell you which deals are real and what your rep should focus on."

### Op de vraag 'waarom niet gewoon ChatGPT?'
> "ChatGPT kent jouw pipeline niet, jouw team niet en jouw markt niet. Het geeft generiek advies. fromThoughts kijkt naar jouw specifieke deals en zegt: deze drie zijn dood, focus daar op. Dat vereist iemand die jouw context kent — en dat is precies wat we bieden."

---

## Wat fromThoughts niet is

Dit is net zo belangrijk als wat het wel is. Gebruik dit als iemand het verkeerd categoriseert:

- **Geen CRM** — HubSpot laat je data zien. fromThoughts vertelt je wat die data betekent en wat je moet doen.
- **Geen sales training** — we leren je rep niet hoe ze moeten verkopen. We vertellen ze waar ze deze week op moeten focussen.
- **Geen consultant** — een consultant denkt voor je. fromThoughts versterkt jouw eigen oordeel met data en een tweede mening.
- **Geen template generator** — de output is specifiek voor jouw pipeline, jouw deals, jouw fase.

---

## De prijsrechtvaardiging in één zin

> "Eén betere beslissing op je drie grootste open deals — wat is dat waard? Dat is de ROI-test."

Anker altijd tegen de alternatieve kosten: een Sales Manager kost €80–120K per jaar. fromThoughts kost €15K. Voor een founder met één rep is dat het verschil tussen een systeem hebben en improviseren.

---

## Wat landt het best — bijhouden

*Vul aan na gesprekken:*

| Datum | Met wie | Welke uitleg | Reactie | Werkte het? |
|---|---|---|---|---|
| | | | | |
| | | | | |

---

## Openstaand onderzoek

- [ ] Wat doet een Sales Manager precies in NL/DE/Nordics bij een bedrijf van 5–20 mensen? Welke taken zijn het meest waardevol en het meest pijnlijk als ze er niet zijn? — zie `docs/strategy/sales-manager-scope.md` zodra onderzoek klaar is
- [ ] Werkt "Sales Manager" als referentie beter of slechter dan "VP of Sales" in gesprekken?
- [ ] Resoneer de personal trainer analogie bij founders met 15+ jaar werkervaring, of klinkt het te simpel?
